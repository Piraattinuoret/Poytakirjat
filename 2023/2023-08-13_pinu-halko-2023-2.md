
**Piraattinuoret ry**

**Hallituksen kokous #2 (k2023)**

**Aika:** 13.8.2023 klo 21:30 EEST / 2:30 HKT

**Paikka:** online / [https://jitsi.piratpartiet.se/pinu](https://jitsi.piratpartiet.se/pinu)



**ID:** pinu-halko-2023-2



**Läsnä:**

   * Miro Pulliainen
   * Kasperi Heikkilä
   * Maija Li Raudaskoski
   * Timo Levikari
   * 

**Puheenjohtaja:** Maija Li Raudaskoski

**Sihteeri:** Miro Pulliainen



**1. Kokouksen avaus**

Avataan kokous ajassa 21:31.



**2. Kokouksen laillisuus ja päätösvaltaisuus**

Kokous on laillinen ja päätösvaltainen.



**3. Esityslistan hyväksyminen**

Esityslista hyväksytty ilman muutoksia.



**4. Pöytäkirjan tarkastaminen**

Pöytäkirjan tarkastajiksi valittu Kasperi Heikkilä ja Timo Levikari.



**5. Ilmoitusasiat**

Ei ilmoitusasioita.



**6. Yhdistyksen sääntömääräinen vuosikokous**

Vuosikokous pidetään syyskuussa, kuten edellisessä kokouksessa ennakoitiin. Ajankohta syyskuun lauantai 9.10. 2023 klo 14:00 Tampereella. Tampereen keskustan alueelta varmistetaan sopiva kokoustila niin, että tieto voidaan sisällyttää kokouskutsuun. Maija ja Miro päävastuussa asiakirjojen valmistelusta. Kokouskutsun tulee lähteä viimeistään 19.8.2023.



Hallitus on valmistellut vuosikokouksessa esitettäväksi muutoksia yhdistyksen sääntöihin.



Esitetään muutettavaksi kohdat



3 § Jäsenet

Yhdistyksen jäseneksi voi liittyä jokainen enintään 28-vuotias yksityishenkilö, joka hyväksyy yhdistyksen tarkoituksen ja säännöt. Jäsenet hyväksyy hakemuksesta yhdistyksen hallitus.



muotoon



3 § Jäsenet

Yhdistyksen jäseneksi voi liittyä jokainen enintään* 35-vuotias* yksityishenkilö, joka hyväksyy yhdistyksen tarkoituksen ja säännöt. *Yhdistyksen jäsenyyden yläikäraja on 35 vuotta.* Henkilön jäsenyyden hyväksyy hakemuksesta yhdistyksen hallitus.



sekä kohta



4 § Jäsenen eroaminen ja erottaminen

[...]

Jäsenen on erotettava [sic] yhdistyksestä sen vuoden loppuun mennessä, jona hän täyttää 29 vuotta. Jos jäsen ei ole eronnut yhdistyksestä sen vuoden loppuun mennessä, jona hän täyttää 29 vuotta, hallitus voi erottaa jäsenen yhdistyksestä.



muotoon



4 § Jäsenen eroaminen ja erottaminen

Jäsenen on *erottava* yhdistyksestä sen vuoden loppuun mennessä, jona hän täyttää *35* vuotta. Jos jäsen ei ole eronnut yhdistyksestä sen vuoden loppuun mennessä, jona hän täyttää *35* vuotta, hallitus voi erottaa jäsenen yhdistyksestä.



sekä lisätään kohta



6 § Yhdistyksen hallitus

[3. kappale]

*Kuka vain hallituksen jäsenistä voi halutessaan erota hallituksesta ilmoittamalla asiasta muille hallituksen jäsenille. Hallituksen on ilmoitettava erosta jäsenistölle mahdollisimman pian. Mikäli puheenjohtaja tai varapuheenjohtaja eroaa, hallitus voi yksimielisesti nimittää keskuudestaan tälle seuraajan. Jos hallitus ei kykene yksimieliseen nimitykseen, täytyy kutsua koolle ylimääräinen yhdistyksen kokous.*

[4. kappale]



**7. Muut esille tulevat asiat**

Ei muita esille tulleita asioita.



**8. Kokouksen päättäminen ja pöytäkirjan tarkistaminen**

   * Päätettiin kokous ajassa 22:12.


Tarkistanut

Kasperi Heikkilä

Timo Levikari
