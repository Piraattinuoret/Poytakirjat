Piraattinuoret ry
Hallituksen kokous #1 (k2021-22)
Aika: 28.11.2022 klo 18:00
Paikka: #pinu_hallitus-kanava PirateIRC-IRC-verkossa / Pinu hallitus @ Telegram / #ypfi-hallitus @ Discord

ID: pinu-halko-2022-2

Läsnä:
Miro Pulliainen
Maija Li Raudaskoski
Timo Levikari
Kasperi Heikkilä

1. Kokouksen avaus
Avataan kokous ajassa 18:36

2. Kokouksen laillisuus ja päätösvaltaisuus
Kokouksessa läsnä kaikki hallituksen jäsenet. Kokous on laillinen ja päätösvaltainen.

3. Esityslistan hyväksyminen
Esityslista hyväksytty sellaisenaan.

4. Pöytäkirjan tarkastaminen
Pöytäkirjan tarkastajiksi valittu Miro Pulliainen ja Kasperi Heikkilä.

5. Ilmoitusasiat
Piraattinuorten Twitter-tilin data-arkisto pyydetty ja ladattu talteen, koontipäivämäärä 25.11.2022.

6. Yhdistyksen sääntömääräinen vuosikokous
	6.1. Ajankohta ja -paikka
	Esitys: sovitaan sääntömääräisen vuosikokouksen ajankohta alustavasti välille 20.-22.1.2023 Helsingissä. Tarkempi aika ja paikka sovitaan myöhemmin.
	
	Hyväksyttiin esitys.
	
	6.2. Asiakirjat
	Miro Pulliainen ottaa vastuulleen tilinpäätöksen 2021 (tuloslaskelma ja tase) sekä talousarvion 2023 laatimisen ajoissa vuosikokouskutsua varten. Maija Li Raudaskoski ottaa vastuulleen toimintakertomuksen 2021 sekä toimintasuunnitelman 2023. Otetaan tavoitteeksi saada asiakirjat valmiiksi vuosikokouskutsun lähettämiseen mennessä.

7. Talous ja hallinto
Tilillä rahaa 1192.83€
	7.1 Holvin palvelumaksut
	Holvin palvelumaksut ovat tuntuvat (7,44€/kk), mutta realistisia halvempia vaihtoehtoja ei ole tiedossa.
	7.2 Pilvikansioiden ja muiden arkistojen läpikäynti
	Maija Li ja Miro käyvät lähiaikoina läpi arkistoja.

8. Toiminta
	8.1 Eduskuntavaalit 2023
	Pyydetään puolueelta päivittyvää tietoa alle 30-vuotiaista ehdokkaista. Arvioidaan ja päätetään alkuvuodesta tietojen perusteella missä määrin on mahdollista tukea nuorten ehdokkaiden vaalikampanjoita.
	8.2 Kansainvälinen yhteistyö
	Alkuvuodesta todennäköisesti tulossa YPE:n vuosikokous. Lähtökohtaisesti on halukkuutta osallistua vaikka vielä ei ole tarkempaa tietoa järjestelyistä. Lisäksi osoitettu kiinnostusta kesän Dreamhack-tapahtumaan Ruotsissa.
	
9. Tulevaisuuskeskustelua
Pinun toiminta on tällä hetkellä vähäistä. Hallituksen ohella toimintaan osallistuu muutamia jäseniä. Jäsenistön tavoittaminen on haastavaa, sillä jäsenrekisteripalvelusta lähetetyt viestit jäävät ilmeisesti usein sähköpostipalveluiden roskapostisuodattimiin, ja jäsenistöstä hyvin pieni osa on löytänyt tiensä käytössä oleviin pikaviestinkanaviin. Tulevaisuuden suhteen on mielenkiintoa siirtää toiminnan fokusta varsinaisesta parlamentaarisesta politiikasta esimerkiksi ajatushautomotyyppiseen toimintaan piraattitietoisuuden ja -keskustelun herättämiseksi. Ihmisiä yhteentuovia toimintamalleja voisivat olla yksityisyys-, tekijänoikeus- ja yleisesti digilukutaitoaiheiset työpajat, sekä näihin teemoihin liittyvien materiaalien tuottaminen. Sovittiin kokoontuminen sunnunaille 11.12.2022 toiminnan ideointia ja ideoiden konkretisointia varten.

10. Muut esille tulevat asiat
Ei muita esille tulevia asioita.

11. Kokouksen päättäminen ja pöytäkirjan tarkistaminen
Päätettiin kokous ajassa 20:02.

Tarkistanut
Kasperi Heikkilä
Miro Pulliainen


