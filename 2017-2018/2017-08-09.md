Piraattinuoret ry
Hallituksen kokous

Aika:  09.08.2017
Paikka:  #pinu_hallitus-kanava PirateIRC-IRC-verkossa

Läsnä
Veera Kontiokari
Mikaela Suomalainen
Riku Martikkala
Maija Li Raudaskoski
Mitol Meerna
Jonna Purojärvi

1. Kokouksen avaus

Puheenjohtaja avasi kokouksen kello 18.11.


2. Kokouksen laillisuus ja päätösvaltaisuus

Kokous kutsuttu koolle sähköpostitse, läsnä vähintään puolet hallituksesta. Kokous laillinen ja päätösvaltainen

3. Esityslistan hyväksyminen

Lisätään ilmoitusasiat kohdaksi 4.
Esityslista hyväksytty edellä mainituin muutoksin.

4. Ilmoitusasiat

Ei ilmoitettavaa

5. Somevastaavan valinta

-Somevastaava päivittää sosiaalista mediaa ja pitää huolen, että sosiaalisen median tiimi hoitaa tehtävänsä Instagramin, Facebookin ja Twitterin tilejä päivittäen, 
ja nakittaa tarvittaessa muita hoitamaan tilejä. Somevastaavalla on tunnukset kaikkiin mainittuihin (ja muihin tarpeellisiin) sosiaalisiin medioihin.

Puheenjohtajan ehdotus: Annetaan hallituslaisille tilien käyttöoikeudet ja jaettu velvollisuus aktiiviseen sisällöntuottoon. 

Päätös: Sosiaalisen median päivityksen vastuu puheenjohtajalle, joka huolehtii hallituksen aktiivisuudesta sosiaalisen median päivityksien suhteen.

6. Jäsenasiat

https://pirateweb.net/Pages/special/fi/handlepaymentstatus.aspx <- säilyttäkää 

Kolmetoista (13) uutta jäsenhakemusta

6.1 Uudet jäsenet

Hyväksyttiin yksitoista (11) uutta jäsentä, hylättiin kaksi (2) hakemusta yhdistyksen sääntöjen mukaisesti.

6.2 Rekisterin siivous
On tullut sähköpostia, että eräs henkilö on rekisterissä olematta jäsen, henkilön pyynnöstä poistetaan.

Kohta jätetään käsittelemättä.

7. Rekrytointi

Piraattipuolueella on aikomus korvamerkitä rahaa rekrytointiin, uusien iltoihin ja yleisiin matalan kynnyksen osallistumistapahtumiin.
Onko pinulla kiinnostusta rekrytointitapahtumien, kuten uusien iltojen, rahoittamiseen 

Esitys:  Pinu on mukana puolueen kanssa järjestämässä toimintaa yhteisen "kassan" kautta, jos puolue päättää tämänkaltaisen kassan järjestämisestä. 400€ / vuosi. Rahankäytölle laitetaan ehdoksi, että tapahtumat  ottavat huomioon nuoret osallistujat. Piraattinuoret tulee mainita tapahtumassa ja tarjota liittymismahdollisuutta Piraattinuoriin.
Esitys saa kannatuksen
Ei muita esityksiä. Toimitaan esityksen mukaisesti.



8. Hallituksen ryhmäytyminen

Hallituksen livemiitin järjestäminen.

Esitetty yhteistä tapaamista Helsingissä syyskuun puolenvälin jälkeen, mutta ennen puoluekokousta 11.11. Tarkempi ajankohta sovitaan mahdollisimman monelle sopivaksi esimerkiksi doodlen avulla. Maija Li Raudaskoski hoitaa käytännön järjestelyt.

9. Tuotetilaukset

Vanha hallitus on tehnyt seuraavan budjetointiratkaisun 
"
		Kokous 20  kohta 11
		Vaihtoehdot tilauksiksi, jos tuntuu kalliilta, voidaan valita vain 2 tai vähentää Ruotsi&Saksatilausten kokonaissummaa max 200e.
		    11.1. Kondomit
		    Ehdotetaan, että kondomeihin budjetoidaan 600e ja niitä tilataan saman verran kuin viimeksikin.
		    11.2. Tarrat ja tilpehöörit
		    Ehdotetaan, että budjetoidaan 500e tuotetilauksiin Ruotsista ja Saksasta. Pyritään luomaan näistä tuotteista "kannatustuotesettejä" ja myymään niitä jäsenistölle.
		    11.3. Haalarimerkit
		    Ehdotetaan 300e budjetoitavaksi haalarimerkkitilaukseen.
		    11.4. Sadetakit
		    Piraatit-brändillä voisi harkita sadetakkien tilaamista, tahtooko joku selvittää.
		    
		    Budjetoidaan yhteensä maksimissaan 1400 euroa koko settiin. Selvitetään tilaukset niin, että tavarat ehtivät tulla perille ennen Desuconia.
"
Tämä on jäänyt syystä tai toisesta toteuttamatta, olisiko halukkaita ottamaan hoidettavakseen. Emme etene ellei kukaan ota nakkia.

Kaksi esitystä: 1. Mennään vanhan hallituksen ehdotuksella, mutta unohdetaan toistaiseksi sadetakit pois laskuista. Myöskään ei pyritä tekemään kannatustuotesettejä.
2. Mennään vanhan hallituksen ehdotuksella, unohdetaan sadetakit toistaiseksi. Kannatustuotesettiasiaan palataan myöhemmin. Mitol Meerna selvittää  tilauksia elokuun loppuun mennessä
Esitystä 2. kannatettu
Esitys 1. vedetty pois

Ei muita esityksiä. Toimitaan esityksen 2 mukaisesti.

10.Vakuutus piraattiklubille

Alkuperäinen esitys on ollut että selvitetään, mikä on asian laita nyt.

Esitys: Helsingin piirin varapuheenjohtaja Jani Somero selvittää klubin vakuutusasioita.
Esitystä kannatettu.
Ei muita esityksiä, esitys hyväksytty.



11. Kulukorvaukset

Seuraavassa kaksi erillistä esitystä ohje säännöiksi kulukorvauksen maksamiseksi.

1. 
Alle 100€ kuluista PJ tai rahastonhoitaja voi tehdä päätöksen ilman hallitusta. Saadakseen oikeuden kulukorvaukseen, ostoaikeista pitää ilmoittaa lyhyesti syiden kera, jonka
jälkeen PJ:n tai rahastonhoitajan on piraattinuorten etua ajatellen hyväksyttävä tai hyltättävä kulu ennen ostotapahtumaa. Hallitus ei lähtökohtaisesti päätä alle 100€ korvauksia, 
paitsi virhe- ja riitatilanteissa. PJ tai rahastonhoitaja on jäävättävä itsensä ollessaan kulukorvauksen hakija. Kulukorvauksia ei tällä menettelyllä jaeta matkustuskustannuksista. 
Kulukorvausta hakiessa kommunikointialustalla tai julkisuusasteella ei ole väliä, kunhan molemmat osapuolet pystyvät esittämään kirjallisen todisteen samasta keskustelusta
tarvittaessa. Käydystä keskustelusta pitää käydä ilmi kuka hakee korvausta, mitä korvauksella ostetaan, mihinkä tarkoitukseen sitä haetaan ja koska sitä haetaan. Myöskin 
korvausta koskeva päätös pitää olla yksiselitteisesti kerrottu. Hyväksyttävänä todisteena  toimivat monien chat-palveluiden logit tai kuvankaappaukset.
Yli 100€ kuluerät ja kulukorvaukset on hyväksyttävä hallituksen kokouksessa ennen ostotapahtumaa. Tällöin asia ratkaistaan yksinkertaisesti paikallaolijoiden enemmistöäänellä. 
Matkakorvauksista päättää hallitus perinteisellä äänestyksellä rahasummasta riippumatta, ja korvauksia voi hakea myös jälkikäteen selvitystä vastaan. Matkakulut korvataan 
matkakululaskurin mukaisesti, jos kokous ei toisin päätä.

2.
Alle 100€ kuluista PJ tai rahastonhoitaja voi tehdä päätöksen ilman hallitusta. Lähtökohtaisesti Saadakseen oikeuden kulukorvaukseen, ostoaikeista pitää ilmoittaa lyhyesti 
syiden kera, jonka jälkeen PJ:n tai rahastonhoitajan on piraattinuorten etua ajatellen hyväksyttävä tai hylättävä kulu ennen ostotapahtumaa. Hallitus voi myöntää alle 100€
kulukorvaukset takautuvasti enemmistöpäätöksellä, tällöin hakija on jäävi osallistumaan äänestykseen. Matkakulut korvataan matkakululaskurin mukaisesti yllä olevien ehtojen
mukaisesti, ellei hallitus päätä toisin. PJ:n ja/tai rahastonhoitajan on jäävättävä itsensä ollessaan kulukorvauksen hakija.
Kulukorvaukset haetaan julkisesti samalla kanavalla, missä hallituksen online-kokoukset pidetään. Keskustelusta pitää käydä ilmi kuka hakee korvausta, mitä korvauksella haetaan, 
mihinkä tarkoitukseen sitä haetaan ja koska sitä haetaan. Myöskin korvausta koskeva päätös pitää olla yksiselitteisesti kerrottu.
Yli 100€ kuluerät ja kulukorvaukset on hyväksyttävä hallituksen kokouksessa ennen ostotapahtumaa. Tällöin asia ratkaistaan yksinkertaisesti paikallaolijoiden enemmistön äänellä. 

Molemmissa tapauksissa hyvien kokous- ja hallituskäytänteiden sekä   Piraattinuorten ohjelman mukaisesti pyritään avoimeen päätöksentekoon ja hyväksytyistä kulukorvauksista
informoidaan hallitusta korvauksen tekohetkestä seuraavassa kokouksessa. Lähtökohtaisesti rahastonhoitaja hoitaa käytännön raha-asioinnin. Siltä varalta, että rahastonhoitaja on estynyt tai jäävi hoitamaan tehtäväänsä, annetaan lisäksi
puheenjohtajalle tarvittavat valtuudet.

Päätös tehty äänestämällä, valitaan esitys 2. toimeen pantavaksi käytännöksi äänin 3-1  (1 tyhjä)

11. Metrosport 2017

Myyrmäen urheilupuistossa keskiviikkona 20.9 mahdollisuus  esitellä toimintaa yleisölle. Onko kiinnostusta
Lisätiedot annettu sähköpostitse hallitukselle kokouskohdan käsittelyn aikana.
Esitetty käsitellä asia seuraavassa kokouksessa. Jonna Purojärvi tiedustelee Helsingin piirin kiinnostusta osallistua yhdessä Piraattinuorten kanssa.
Esitystä kannatettu, ei muita esityksiä.
Siirretään käsittely seuraavaan kokoukseen


12. Seuraava kokous

Seuraava kokous päätettiin pidettäväksi 23. 08 2017  klo 18.00 online.


13.  Muut esille tulevat asiat

Freedom not fearista tullut ensimmäiset tiedotukset puheenjohtajalle sähköpostitse. Asiaa käsitellään seuraavassa kokouksessa.

14. Kokouksen päättäminen & pöytäkirjan tarkistaminen
Puheenjohtaja         päätti kokouksen kello 20.21.
 Pöytäkirja         tarkistettu (tarkistaja merkkaa nimensä kun on tarkistanut):

